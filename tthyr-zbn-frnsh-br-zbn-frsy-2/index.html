<!DOCTYPE html><html lang="en"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1,user-scalable=no"><title>تاثیر زبان فرانسه بر زبان فارسی - آموزش زبان فرانسه در شیراز با فریده حجازی</title><meta name="description" content="زبان فرانسوی برای مدت طولانی به عنوان زبان دیپلماتیک و بین‌المللی شناخته می‌شده‌است. پس از برقراری رابطه تجاری و فرهنگی بین&hellip;"><meta name="generator" content="Publii Open-Source CMS for Static Site"><link rel="canonical" href="https://farideh-hejazi.ir/tthyr-zbn-frnsh-br-zbn-frsy-2/"><link rel="alternate" type="application/atom+xml" href="https://farideh-hejazi.ir/feed.xml"><link rel="alternate" type="application/json" href="https://farideh-hejazi.ir/feed.json"><meta property="og:title" content="تاثیر زبان فرانسه بر زبان فارسی"><meta property="og:image" content="https://farideh-hejazi.ir/media/posts/45/images-4.jpeg"><meta property="og:site_name" content="آموزش زبان فرانسه در شیراز با فریده حجازی"><meta property="og:description" content="زبان فرانسوی برای مدت طولانی به عنوان زبان دیپلماتیک و بین‌المللی شناخته می‌شده‌است. پس از برقراری رابطه تجاری و فرهنگی بین&hellip;"><meta property="og:url" content="https://farideh-hejazi.ir/tthyr-zbn-frnsh-br-zbn-frsy-2/"><meta property="og:type" content="article"><link rel="stylesheet" href="https://farideh-hejazi.ir/assets/css/fontawesome-all.min.css?v=bbcde81f26378440dac4c3d195714389"><link rel="stylesheet" href="https://farideh-hejazi.ir/assets/css/style.css?v=6d9130835a43ad3a87fdc44afafbf74d"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://farideh-hejazi.ir/tthyr-zbn-frnsh-br-zbn-frsy-2/"},"headline":"تاثیر زبان فرانسه بر زبان فارسی","datePublished":"2018-06-27T05:02","dateModified":"2022-05-23T11:56","image":{"@type":"ImageObject","url":"https://farideh-hejazi.ir/media/posts/45/images-4.jpeg","height":177,"width":284},"description":"زبان فرانسوی برای مدت طولانی به عنوان زبان دیپلماتیک و بین‌المللی شناخته می‌شده‌است. پس از برقراری رابطه تجاری و فرهنگی بین&hellip;","author":{"@type":"Person","name":"Farideh Hejazi","url":"https://farideh-hejazi.ir/authors/farideh-hejazi/"},"publisher":{"@type":"Organization","name":"Farideh Hejazi"}}</script></head><body class="is-preload"><div id="wrapper"><div id="main"><div class="inner"><header id="header"><a class="logo" href="https://farideh-hejazi.ir/"><strong>آموزش زبان فرانسه در شیراز با فریده حجازی</strong></a><ul class="icons"><li><a href="https://www.instagram.com/faride.hejazi/" class="icon brands fa-instagram"><span class="label">Instagram</span></a></li></ul></header><article class="post"><header class="main post__header"><time datetime="2018-06-27T05:02" class="post__date">June 27, 2018</time><h1>تاثیر زبان فرانسه بر زبان فارسی</h1></header><figure class="image main"><img src="https://farideh-hejazi.ir/media/posts/45/images-4.jpeg" srcset="https://farideh-hejazi.ir/media/posts/45/responsive/images-4-xs.jpeg 300w, https://farideh-hejazi.ir/media/posts/45/responsive/images-4-sm.jpeg 480w, https://farideh-hejazi.ir/media/posts/45/responsive/images-4-md.jpeg 768w, https://farideh-hejazi.ir/media/posts/45/responsive/images-4-lg.jpeg 1024w, https://farideh-hejazi.ir/media/posts/45/responsive/images-4-xl.jpeg 1360w, https://farideh-hejazi.ir/media/posts/45/responsive/images-4-xxl.jpeg 1600w" sizes="(max-width: 1600px) 100vw, 1600px" loading="lazy" height="177" width="284" alt=""></figure><div class="post__inner post__entry"><p>زبان فرانسوی برای مدت طولانی به عنوان زبان دیپلماتیک و بین‌المللی شناخته می‌شده‌است. پس از برقراری رابطه تجاری و فرهنگی بین ایران و فرانسه، آموزش زبان فرانسوی به عنوان زبان دوم و تحصیل دانشجویان ایرانی در دانشگاه‌های فرانسه، تعداد زیادی واژه از زبان فرانسوی به فارسی راه یافته‌است. دامنه و موضوع وام‌واژه‌های فرانسوی در زبان فارسی بسیار گسترده‌است و شامل واژگان سیاسی، آموزشی، صنعتی و ماشینی، و واژگان روزمره می‌شود. برخی از این واژه‌ها چنان با فارسی درآمیخته‌اند که بسیاری ممکن است از وام‌واژه بودن آنها بی‌اطلاع باشند. از میان واژه‌های فرانسوی که در زبان فارسی رایج است، می‌توان به اتوبوس، مینی‌بوس، مغازه،رفوزه، دیکته، آسانسور، نمره، ژاندارمری، آژان، آژانس،اکیپ، ایده، انفورماتیک، کنفرانس، کنگره، تیره (خط تیره)، تابلو، کنکور، کوران، ویرگول، تلویزیون، تئاتر،توالت، مرسی (تشکر)، لابراتوار، دکوراسیون، مبل،مبلمان، مانتو، ژاکت، اورژانس، آمبولانس وراندمانپاتلون (در گویش‌های جنوب غربی ایران) فلاسک&gt;، پالتو - اشاره کرده.</p><p>در فارسی، بسیاری از کشورها و شهرهای جهان با نام فرانسوی‌شان شناخته می‌شوند، مانند رومانی، بلژیک،اتریش، آلمان، نروژ، سوئد، سوییس، فنلاند، کرواسی،لتونی، استونی، لیتوانی، ژاپن، مکزیک، شیلی، آرژانتین،واشینگتن (به‌جای واشینگتن)، بیرمنگهام (به جای بیرمینگهام)، و برلن (به جای برلین).</p><p>همچنین ماه‌های میلادی نیز با نام فرانسوی‌شان بکار می‌روند، مانند ژانویه، فوریه، مارس، آوریل و غیره.</p><p>بسیاری از واژگان و اصطلاحات ریاضی پراستفاده در فارسی وام‌گرفته از زبان فرانسوی هستند. از این دسته می‌توان به کروشه، گیومه، ایکس (X)، ایگرک (Y)، زد(Z)، پرانتز، ویرگول، پاراگراف، هاش (H)، انتگرال،ماتریس و فرمول اشاره کرد</p></div><footer class="post__inner post__footer"><p class="post__last-updated">This article was updated on May 23, 2022</p><div class="post__share"><h3>Share post:</h3></div><div class="post__bio"><div><h3><a href="https://farideh-hejazi.ir/authors/farideh-hejazi/" class="invert" rel="author">Farideh Hejazi</a></h3></div></div></footer></article></div></div><div id="sidebar"><div class="inner"><nav id="menu"><header class="major"><h2>Menu</h2></header><ul><li><a href="https://farideh-hejazi.ir/" title="آموزش زبان فرانسه" target="_self">خانه</a></li><li><a href="https://farideh-hejazi.ir/who-is-farideh-hejazi/" target="_self">درباره</a></li></ul></nav><section><header class="major"><h2>Get in touch</h2></header><p style="direction: rtl;">آموزش زبان فرانسوی و تدریس زبان فرانسه، کلاس خصوصی زبان فرانسه، مکالمه زبان فرانسه، فرانسوی را در شیراز بیاموزید. توسط تیم مدرسان فریده حجازی، برای اطلاعات بیشتر در مورد هزینه کلاس‌ها و شهریه‌ها، کلاس‌های خصوصی و نیمه‌خصوصی با ما در تماس باشید</p><p>تماس با ما</p><ul class="contact"><li class="icon solid fa-envelope"><a href="https://wa.me/+989013443574">چت واتساپ</a></li><li class="icon solid fa-phone"><a href="tel:+987132357641">07132357641</a> - <a href="tel:+987132331829">07132331829</a></li><li class="icon solid fa-home"><a href="https://www.openstreetmap.org/#map=19/29.61838/52.51473">شیراز - حدفاصل چهارراه بنفشه و خلدبرین ، کانون زبان پارسا</a> ، <a href="https://goo.gl/maps/21NtxH4m58TKEL7J7" title="آدرس موسسه زبان پارسا در نقشه گوگل">گوگل</a></li></ul></section><footer id="footer"><p class="copyright">© آموزش زبان فرانسوی در شیراز توسط فریده حجازی</p></footer></div></div></div><script src="https://farideh-hejazi.ir/assets/js/jquery.min.js?v=7c14a783dfeb3d238ccd3edd840d82ee"></script><script src="https://farideh-hejazi.ir/assets/js/browser.min.js?v=c07298dd19048a8a69ad97e754dfe8d0"></script><script src="https://farideh-hejazi.ir/assets/js/breakpoints.min.js?v=81a479eb099e3b187613943b085923b8"></script><script src="https://farideh-hejazi.ir/assets/js/util.min.js?v=cbdaf7c20ac2883c77ae23acfbabd47e"></script><script src="https://farideh-hejazi.ir/assets/js/main.min.js?v=448f4c9d4b4c374766a1cb76c3d88048"></script><script>var images=document.querySelectorAll("img[loading]");for(var i=0;i<images.length;i++){if(images[i].complete){images[i].classList.add("is-loaded")}else{images[i].addEventListener("load",function(){this.classList.add("is-loaded")},false)}};</script></body></html>