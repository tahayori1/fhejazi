<!DOCTYPE html><html lang="fa-IR"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>۸ دلیل برای فراگیری زبان فرانسه - آموزش زبان فرانسه در شیراز با فریده حجازی</title><meta name="description" content="زبان فرانسوی (le Français) زبانی است از خانواده زبان‌های رومی که خود زیرمجموعه‌ای از زبان‌های هند‌و‌اروپایی به حساب می‌آید. این زبان در بازه زمانی بین قرن هفدهم میلادی تا میانه قرن بیستم و پایان جنگ جهانی دوم، به عنوان زبان بین‌الملل و جهانی برای معاهدات تجاری، سیاسی&hellip;"><meta name="generator" content="Publii Open-Source CMS for Static Site"><link rel="canonical" href="https://farideh-hejazi.ir/8-dlyl-bry-frgyry-zbn-frnsh/"><link rel="alternate" type="application/atom+xml" href="https://farideh-hejazi.ir/feed.xml"><link rel="alternate" type="application/json" href="https://farideh-hejazi.ir/feed.json"><meta property="og:title" content="۸ دلیل برای فراگیری زبان فرانسه"><meta property="og:image" content="https://farideh-hejazi.ir/media/posts/30/images-2.jpeg"><meta property="og:site_name" content="آموزش زبان فرانسه در شیراز با فریده حجازی"><meta property="og:description" content="زبان فرانسوی (le Français) زبانی است از خانواده زبان‌های رومی که خود زیرمجموعه‌ای از زبان‌های هند‌و‌اروپایی به حساب می‌آید. این زبان در بازه زمانی بین قرن هفدهم میلادی تا میانه قرن بیستم و پایان جنگ جهانی دوم، به عنوان زبان بین‌الملل و جهانی برای معاهدات تجاری، سیاسی&hellip;"><meta property="og:url" content="https://farideh-hejazi.ir/8-dlyl-bry-frgyry-zbn-frnsh/"><meta property="og:type" content="article"><link rel="stylesheet" href="https://farideh-hejazi.ir/assets/css/style.css?v=5e3288cd4fd697b2aff7b94182577d74"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://farideh-hejazi.ir/8-dlyl-bry-frgyry-zbn-frnsh/"},"headline":"۸ دلیل برای فراگیری زبان فرانسه","datePublished":"۲۰۱۸-۰۶-۱۲T۱۶:۲۴","dateModified":"۲۰۲۲-۰۵-۲۳T۱۱:۵۶","image":{"@type":"ImageObject","url":"https://farideh-hejazi.ir/media/posts/30/images-2.jpeg","height":170,"width":296},"description":"زبان فرانسوی (le Français) زبانی است از خانواده زبان‌های رومی که خود زیرمجموعه‌ای از زبان‌های هند‌و‌اروپایی به حساب می‌آید. این زبان در بازه زمانی بین قرن هفدهم میلادی تا میانه قرن بیستم و پایان جنگ جهانی دوم، به عنوان زبان بین‌الملل و جهانی برای معاهدات تجاری، سیاسی&hellip;","author":{"@type":"Person","name":"Farideh Hejazi","url":"https://farideh-hejazi.ir/authors/farideh-hejazi/"},"publisher":{"@type":"Organization","name":"Farideh Hejazi"}}</script></head><body><div class="site-container"><header class="top" id="js-header"><a class="logo" href="https://farideh-hejazi.ir/">آموزش زبان فرانسه در شیراز با فریده حجازی</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li><a href="https://farideh-hejazi.ir/" title="آموزش زبان فرانسه" target="_self">خانه</a></li><li><a href="https://farideh-hejazi.ir/who-is-farideh-hejazi/" target="_self">درباره</a></li></ul></nav><div class="search"><div class="search__overlay js-search-overlay"><div class="search__overlay-inner"><form action="https://farideh-hejazi.ir/search.html" class="search__form"><input class="search__input js-search-input" type="search" name="q" placeholder="search..." aria-label="search..." autofocus="autofocus"></form><button class="search__close js-search-close" aria-label="Close">Close</button></div></div><button class="search__btn js-search-btn" aria-label="Search"><svg role="presentation" focusable="false"><use xlink:href="https://farideh-hejazi.ir/assets/svg/svg-map.svg#search"/></svg></button></div></header><main><article class="post"><div class="hero"><figure class="hero__image hero__image--overlay"><img src="https://farideh-hejazi.ir/media/posts/30/images-2.jpeg" srcset="https://farideh-hejazi.ir/media/posts/30/responsive/images-2-xs.jpeg 300w, https://farideh-hejazi.ir/media/posts/30/responsive/images-2-sm.jpeg 480w, https://farideh-hejazi.ir/media/posts/30/responsive/images-2-md.jpeg 768w, https://farideh-hejazi.ir/media/posts/30/responsive/images-2-lg.jpeg 1024w, https://farideh-hejazi.ir/media/posts/30/responsive/images-2-xl.jpeg 1360w, https://farideh-hejazi.ir/media/posts/30/responsive/images-2-2xl.jpeg 1600w" sizes="(max-width: 1600px) 100vw, 1600px" loading="eager" height="170" width="296" alt=""></figure><header class="hero__content"><div class="wrapper"><div class="post__meta"><time datetime="۲۰۱۸-۰۶-۱۲T۱۶:۲۴">سه‌شنبه، ۱۲ ژوئن ۲۰۱۸</time></div><h1>۸ دلیل برای فراگیری زبان فرانسه</h1><div class="post__meta post__meta--author"><a href="https://farideh-hejazi.ir/authors/farideh-hejazi/" class="feed__author">Farideh Hejazi</a></div></div></header></div><div class="wrapper post__entry"><p>زبان فرانسوی (le Français) زبانی است از خانواده زبان‌های رومی که خود زیرمجموعه‌ای از زبان‌های هند‌و‌اروپایی به حساب می‌آید. این زبان در بازه زمانی بین قرن هفدهم میلادی تا میانه قرن بیستم و پایان جنگ جهانی دوم، به عنوان زبان بین‌الملل و جهانی برای معاهدات تجاری، سیاسی و سایر امور استفاده می‌شده‌است. اما هنوز هم یکی از قدرتمند‌ترین زبان‌های دنیاست و در ادامه به بررسی چند دلیل برای فراگیری این زبان می‌پردازیم :</p><p><strong>زبان سیاست</strong></p><p>زبان فرانسه، به شکلی غیر‌ رسمی، زبان رسمی سیاست است. پس اگر به دیپلمات شدن فکر می‌کنید، آموختن آن اجتناب‌ناپذیر است. این زبان، یکی از زبان‌های رسمی سازمان ملل متحد، دادگاه بین‌المللی لاهه، شورای اروپا، ناتو، صلیب سرخ، عفو بین‌الملل، پزشکان بدون مرز، کمیسیون اروپا و بسیاری دیگر از سازمان‌ها و مراکز بین‌المللی جهان است.</p><p>￼</p><p><strong>تعداد گویش‌وران</strong></p><p>Le Français هم اکنون زبان مادری بیش از ۸۰ میلیون نفر از ساکنین کره زمین است اما، تعداد کلی گویش‌وران این زبان حدود ۲۲۰ میلیون نفر تخمین زده می‌شود. تصور کنید که بتوانید با یادگرفتن تنها یک زبان با این تعداد از انسان‌ها ارتباط برقرار کنید!</p><p><strong>کشور‌ها</strong> باید به شما بگوییم که فرانسوی یکی از تنها دو زبانی است که در هر ۵ قاره جهان گویش‌ور دارد. فرانسوی، زبان رسمی ۲۹ کشور از جمله فرانسه، بلژیک، سوییس، لوکزامبورگ، موناکو، هایتی، ساحل عاج و البته ۱۵ نهاد وابسته از جمله کشور‌های مارواء‌‌بحار (Outre-mer) و بسیاری دیگر است. در تصویر زیر، کشور‌هایی که با رنگ آبی تیره مشخص شده‌اند، زبان اصلی و مادری‌شان فرانسوی است. کشورهایی که با دو آبی روشن‌تر مشخص شده‌اند به ترتیب، زبان رسمی و زبان دوم‌شان فرانسوی است. این در حالی است که در کشورهای سبز رنگ، فرانسه زبان اقلیت محسوب می‌شود.</p><p>￼</p><p><strong>مقاصد گردشگری</strong></p><p>با در نظر گرفتن موارد ۲ و ۳ می‌توانیم به این نتیجه برسیم که شما خواننده عزیز کجارو می‌توانید از کشور‌های متعددی در سرتاسر جهان بازدید نمایید، از خود فرانسه و شهر نورهای درخشان، پاریس گرفته تا سواحل استوایی گویان و گوادلوپ و حتی کشورهای آفریقایی مانند مراکش و غنا.</p><p>￼<strong>فرهنگ</strong></p><p>زبان فرانسه، دری است به فرهنگ، ادبیات و هنر. ادبیات غنی فرانسه بزرگانی چون مونتسکیو، ولتر، ویکتور هوگو، آنتوان دو سنت اگزوپری، دومای پدر و پسر، لویی فردینان سلین، آندره ژید، ژان-پل سارتر، سیمون دوبووار و بسیاری دیگر را به جهانیان عرضه کرده است که قطعا خواندن آثار این بزرگان به زبان اصلی، لذتی دیگر دارد. این زبان، زبان مادری هنرمندان بزرگی چون ژرژ بیزه، کلود دبوسی، موریس راول، گابریل فوره، اریک ساتی، هکتور برلیوز، لئو دلیب (موسیقی‌دانان بزرگ و صاحب‌نام)، کلود مونه، ادگار دگا، ادوار منه، پیر-آگوست رنوا (نقاشان بزرگ دوره امپرسیونیسم) و بسیاری دیگر از مشاهیر و بزرگان بوده است که هرکدام به سهم خود، خدماتی بزرگ به فرهنگ جهانی ارائه کرده‌اند.</p><p>￼</p><p><strong>جذابیت فردی</strong></p><p>گرچه زیبایی امری نسبی است اما تحقیقات و نظرسنجی‌های اخیر نشان داده است که La langue Française (زبان فرانسه)، جذاب‌ترین زبان جهان شمرده می‌شود و البته باعث جذابیت بیشتر فرد نیز می‌شود. پس شما همراه عزیز کجارومی‌توانید با آموختن این زبان به جذابیت خود بیافزایید و دوستان و اطرافیان خود را تحت‌تاثیر قرار دهید.</p><p><strong>ادامه تحصیل</strong></p><p>به دلیل رایگان بودن دانشگاه‌های دولتی در کشور فرانسه، این کشور سالانه پذیرای تعداد زیادی از دانشجویان خارجی است! به ویژه، علاقه‌مندان به رشته‌های مد و طراحی لباس و حقوق به دلیل قدرت کشور فرانسه در این زمینه‌ها عمدتا این کشور را برای ادامه تحصیل انتخاب می‌کنند.</p><p><strong>￼</strong></p><p><strong>مهاجرت</strong></p><p>کانادا، کشوری است که از همان ابتدا پذیرای مهاجران بوده و این رسم تا به امروز نیز ادامه دارد. بر حسب اتفاق، یکی از دو زبان رسمی این کشور نیز زبان فرانسه است که گرچه در استان کبک، قدرت بیشتری دارد، اما در بقیه استان‌ها نیز گویش‌ور دارد. لذا، اگر خیال مهاجرت به کانادا را دارید، بهتر است به فکر یادگیری زبان فرانسه باشید</p></div><footer class="wrapper post__footer"><p class="post__last-updated">This article was updated on دوشنبه، ۲۳ مه ۲۰۲۲</p><div class="post__share"><a href="https://api.whatsapp.com/send?text=%DB%B8%20%D8%AF%D9%84%DB%8C%D9%84%20%D8%A8%D8%B1%D8%A7%DB%8C%20%D9%81%D8%B1%D8%A7%DA%AF%DB%8C%D8%B1%DB%8C%20%D8%B2%D8%A8%D8%A7%D9%86%20%D9%81%D8%B1%D8%A7%D9%86%D8%B3%D9%87 https%3A%2F%2Ffarideh-hejazi.ir%2F8-dlyl-bry-frgyry-zbn-frnsh%2F" class="js-share whatsapp" rel="nofollow noopener noreferrer"><svg class="icon" aria-hidden="true" focusable="false"><use xlink:href="https://farideh-hejazi.ir/assets/svg/svg-map.svg#whatsapp"/></svg> <span>WhatsApp</span></a></div><div class="post__bio bio"><div class="bio__info"><h3 class="bio__name"><a href="https://farideh-hejazi.ir/authors/farideh-hejazi/" rel="author">Farideh Hejazi</a></h3></div></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://farideh-hejazi.ir/assets/svg/svg-map.svg#arrow-prev"/></svg> <a href="https://farideh-hejazi.ir/chr-frnswy-yd-bgyrym/" class="post__nav-link" rel="prev"><span>Previous</span> چرا فرانسوی یاد بگیریم ؟</a></div><div class="post__nav-next"><a href="https://farideh-hejazi.ir/ashnyy-b-khtb-khnkhsywn-connexions/" class="post__nav-link" rel="next"><span>Next</span> آشنایی با کتاب کنکسیون ( Connexions ) </a><svg width="1.041em" height="0.416em" aria-hidden="true"><use xlink:href="https://farideh-hejazi.ir/assets/svg/svg-map.svg#arrow-next"/></svg></div></div></nav><div class="post__related related"><div class="wrapper"><h2 class="h5 related__title">You should also read:</h2><article class="related__item"><div class="feed__meta"><time datetime="۲۰۱۸-۰۶-۰۱T۰۶:۲۷" class="feed__date">جمعه، ۱ ژوئن ۲۰۱۸</time></div><h3 class="h1"><a href="https://farideh-hejazi.ir/jygh-w-mqm-zbn-frnsh-dr-jhn/">جایگاه و مقام زبان فرانسه در جهان</a></h3></article><article class="related__item"><div class="feed__meta"><time datetime="۲۰۱۸-۰۵-۳۱T۰۷:۱۴" class="feed__date">پنج‌شنبه، ۳۱ مه ۲۰۱۸</time></div><h3 class="h1"><a href="https://farideh-hejazi.ir/chr-dnstn-zbn-frnsh-hyz-hmyt-st/">چرا دانستن زبان فرانسه حائز اهمیت است ؟</a></h3></article><article class="related__item"><div class="feed__meta"><time datetime="۲۰۱۸-۰۵-۳۰T۰۴:۰۴" class="feed__date">چهارشنبه، ۳۰ مه ۲۰۱۸</time></div><h3 class="h1"><a href="https://farideh-hejazi.ir/ashnyy-b-zbn-frnsh/">آشنایی با زبان فرانسه</a></h3></article></div></div></main><footer class="footer"><div class="footer__social"><a href="https://www.instagram.com/faride.hejazi/" aria-label="Instagram"><svg><use xlink:href="https://farideh-hejazi.ir/assets/svg/svg-map.svg#instagram"/></svg></a></div><div class="footer__copyright"><p>کلیه حقوق برای <a href="https://farideh-hejazi.ir/">فریده حجازی</a> محفوظ می باشد</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg><use xlink:href="https://farideh-hejazi.ir/assets/svg/svg-map.svg#toparrow"/></svg></button></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.top',
   };</script><script defer="defer" src="https://farideh-hejazi.ir/assets/js/scripts.min.js?v=6ca8b60e6534a3888de1205e82df8528"></script><script>var images = document.querySelectorAll('img[loading]');

        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>