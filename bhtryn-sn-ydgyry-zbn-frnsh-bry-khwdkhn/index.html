<!DOCTYPE html><html lang="fa-IR"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>بهترین سن یادگیری زبان فرانسه برای کودکان - آموزش زبان فرانسه در شیراز با فریده حجازی</title><meta name="description" content="كودكان از 6 ماهگي به تدريج زبان مادري خود را ياد مي‌گيرند و با هر كلمه جديدي كه به زبان مي‌آورند، مادر و پدرشان را ذوق‌زده مي‌كنند. وقتي به سن 3 يا 4 سالگي مي‌رسند، بعضي والدين نام آنها را در مهدكودك‌هاي دو زبانه مي‌نويسند تا&hellip;"><meta name="generator" content="Publii Open-Source CMS for Static Site"><link rel="canonical" href="https://farideh-hejazi.ir/bhtryn-sn-ydgyry-zbn-frnsh-bry-khwdkhn/"><link rel="alternate" type="application/atom+xml" href="https://farideh-hejazi.ir/feed.xml"><link rel="alternate" type="application/json" href="https://farideh-hejazi.ir/feed.json"><meta property="og:title" content="بهترین سن یادگیری زبان فرانسه برای کودکان"><meta property="og:image" content="https://farideh-hejazi.ir/media/posts/104/images.png"><meta property="og:site_name" content="آموزش زبان فرانسه در شیراز با فریده حجازی"><meta property="og:description" content="كودكان از 6 ماهگي به تدريج زبان مادري خود را ياد مي‌گيرند و با هر كلمه جديدي كه به زبان مي‌آورند، مادر و پدرشان را ذوق‌زده مي‌كنند. وقتي به سن 3 يا 4 سالگي مي‌رسند، بعضي والدين نام آنها را در مهدكودك‌هاي دو زبانه مي‌نويسند تا&hellip;"><meta property="og:url" content="https://farideh-hejazi.ir/bhtryn-sn-ydgyry-zbn-frnsh-bry-khwdkhn/"><meta property="og:type" content="article"><link rel="stylesheet" href="https://farideh-hejazi.ir/assets/css/style.css?v=5e3288cd4fd697b2aff7b94182577d74"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://farideh-hejazi.ir/bhtryn-sn-ydgyry-zbn-frnsh-bry-khwdkhn/"},"headline":"بهترین سن یادگیری زبان فرانسه برای کودکان","datePublished":"۲۰۱۸-۱۰-۰۲T۰۵:۱۷","dateModified":"۲۰۲۲-۰۵-۲۳T۱۱:۵۶","image":{"@type":"ImageObject","url":"https://farideh-hejazi.ir/media/posts/104/images.png","height":183,"width":275},"description":"كودكان از 6 ماهگي به تدريج زبان مادري خود را ياد مي‌گيرند و با هر كلمه جديدي كه به زبان مي‌آورند، مادر و پدرشان را ذوق‌زده مي‌كنند. وقتي به سن 3 يا 4 سالگي مي‌رسند، بعضي والدين نام آنها را در مهدكودك‌هاي دو زبانه مي‌نويسند تا&hellip;","author":{"@type":"Person","name":"Farideh Hejazi","url":"https://farideh-hejazi.ir/authors/farideh-hejazi/"},"publisher":{"@type":"Organization","name":"Farideh Hejazi"}}</script></head><body><div class="site-container"><header class="top" id="js-header"><a class="logo" href="https://farideh-hejazi.ir/">آموزش زبان فرانسه در شیراز با فریده حجازی</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li><a href="https://farideh-hejazi.ir/" title="آموزش زبان فرانسه" target="_self">خانه</a></li><li><a href="https://farideh-hejazi.ir/who-is-farideh-hejazi/" target="_self">درباره</a></li></ul></nav></header><main><article class="post"><div class="hero"><figure class="hero__image hero__image--overlay"><img src="https://farideh-hejazi.ir/media/posts/104/images.png" srcset="https://farideh-hejazi.ir/media/posts/104/responsive/images-xs.png 300w, https://farideh-hejazi.ir/media/posts/104/responsive/images-sm.png 480w, https://farideh-hejazi.ir/media/posts/104/responsive/images-md.png 768w, https://farideh-hejazi.ir/media/posts/104/responsive/images-lg.png 1024w, https://farideh-hejazi.ir/media/posts/104/responsive/images-xl.png 1360w, https://farideh-hejazi.ir/media/posts/104/responsive/images-2xl.png 1600w" sizes="(max-width: 1600px) 100vw, 1600px" loading="eager" height="183" width="275" alt=""></figure><header class="hero__content"><div class="wrapper"><div class="post__meta"><time datetime="۲۰۱۸-۱۰-۰۲T۰۵:۱۷">سه‌شنبه، ۲ اکتبر ۲۰۱۸</time></div><h1>بهترین سن یادگیری زبان فرانسه برای کودکان</h1><div class="post__meta post__meta--author"><a href="https://farideh-hejazi.ir/authors/farideh-hejazi/" class="feed__author">Farideh Hejazi</a></div></div></header></div><div class="wrapper post__entry"><p>كودكان از 6 ماهگي به تدريج زبان مادري خود را ياد مي‌گيرند و با هر كلمه جديدي كه به زبان مي‌آورند، مادر و پدرشان را ذوق‌زده مي‌كنند. وقتي به سن 3 يا 4 سالگي مي‌رسند، بعضي والدين نام آنها را در مهدكودك‌هاي دو زبانه مي‌نويسند تا فرزندشان از همان كودكي با يك زبان ديگر، مثلا انگليسي يا فرانسوي آشنا شود و با پا گذاشتن به سن و سال مدرسه، بعضي‌ها فرزندشان را در كلاس‌هاي آموزش زبان ثبت نام مي‌كنند تا همان هدف را تامين كنند.</p><p>خلاصه اينكه يادگيري زبان دوم براي بسياري از خانواده‌ها از اهميت ويژه‌اي برخوردار است. اما چه سني براي اين كار بهتر است؟ كودكان از چه زماني بايد به فراگيري زبان دوم بپردازند؟</p><p><strong>سن مناسب يادگيري زبان فرانسه</strong></p><p>هرچه كودك زودتر با زبان دوم آشنا شود، شانس بيشتري براي دستيابي به مهارت‌هاي كسب زبان دوم خواهد داشت. بررسي‌ها نشان داده است اگر كودك در سن زبان‌آموزي يعني قبل از 7 تا 8 سالگي زبان دوم را بياموزد، مهارت بهتري در تكلم زبان دوم و لهجه خواهد داشت. هرچه سن بالاتر رود، يعني از حدود 10 سالگي به بعد توانمندي فرد در صحبت كردن به زبان دوم مانند اهالي آن زبان كاهش مي‌يابد. بايد اشاره كرد كه نه تنها كودك مي‌تواند همزمان علاوه بر زبان مادري زبان دوم را فراگيرد، بلكه مي‌تواند زبان‌هاي ديگري را نيز به ‌طور جداگانه بياموزد. در اين زمينه ذكر اين نكته نيز ضروري است كه اين مطلب در مورد همه كودكان صدق نمي‌كند. كودكاني كه دچار تاخير در زبان و گفتار هستند، درصورت مواجه شدن با زبان ديگري علاوه بر زبان مادري در كسب مهارت گفتار و زبان دچار مشكلات بيشتري مي‌شوند و اين مسئله به تشديد تاخير در تكلم كودك كمك مي‌كند.</p><p>درصورتي كه شرايط كسب زبان دوم مهيا باشد، كودك مي‌تواند همزمان با زبان مادري خود زبان‌هاي ديگر را فرا گيرد، يعني از ابتداي تولد تا سن 7 تا 8 سالگي بهترين زمان آموزش زبان دوم است.</p><p>آموزش زبان دوم در همه سنين مي‌تواند اتفاق بيافتد اما همان‌طور كه گفتيم، بهترين زمان قبل از 7 تا 8 سالگي است و بعد از اين سنين معمولا آموزش زبان دوم نيازمند زمان بيشتري است و همچنين فرد موفقيت كمتري در كسب لهجه اهالي آن زبان كسب خواهد كرد.</p><p><strong>اين مهدكودك‌هاي دو زبانه</strong></p><p>مشكلي كه اين مهدكودك‌ها دارند، اين است كه به‌ طور كلي بدون آنكه غربالگري صحيحي داشته باشند، همه كودكان را واجد شرايط كسب زبان دوم مي‌دانند و شروع به آموزش زبان دوم مي‌كنند كه اين نكته مشكلاتي در درك زبان در مورد كودكاني كه تاخير در گفتار و زبان دارند، ايجاد مي‌كند و حتي يادگيري زبان مادري را نيز با مشكل مواجه مي‌كند. بهترين روش آن است كه ابتدا كودكان توسط آسيب‌شناس گفتار و زبان مورد ارزيابي قرار گيرند و در صورت نبود مشكل زباني به آموزش زبان دوم بپردازند.</p><p><strong>فوايد آموزش زبان دوم</strong></p><p>آموزش زبان‌هاي دوم و سوم علاوه بر آنكه به فرد در ارتباط بهتر كمك مي‌كند، به موفقيت فرد در برنامه‌هاي مدرسه و مهارت‌هاي حل مسئله نيز كمك مي‌كند. اين افراد درك عميق‌تري از فرهنگ خود و همچنين فرهنگ زباني كه در آن مسلط شده‌اند، دارند. همچنين اين افراد در رقابت‌هاي شغلي براي كسب مشاغل بهتر و ارتباط‌هاي بين‌المللي موفق‌تر هستند.</p><p><strong>مهارت‌هاي لازم براي يادگيري زبان دوم</strong></p><p>كودك بايد تا حدي از بهره ‌هوشي لازم برخوردار باشد و همچنين بررسي‌هاي لازم در مورد وي صورت گرفته باشد تا در صورتي كه كودك به تاخير در رشد گفتار و زبان دچار است، ابتدا به او كمك شود تا پايه‌هاي زبان و گفتار درماني در ذهن وي تقويت شود و سپس به آموزش زبان ديگر بپردازد.</p><p>بهترين راه براي آموزش زبان مادري در يك جامعه بيگانه، صحبت كردن در خانه به زبان مادري است. والدين بايد در خانه به زبان خودشان صحبت كنند و اجازه بدهند كودك زبان دوم را از طريق تلويزيون، مدرسه و ارتباط با همسالان كشور بيگانه بياموزد.</p></div><footer class="wrapper post__footer"><p class="post__last-updated">This article was updated on دوشنبه، ۲۳ مه ۲۰۲۲</p><div class="post__share"><a href="https://api.whatsapp.com/send?text=%D8%A8%D9%87%D8%AA%D8%B1%DB%8C%D9%86%20%D8%B3%D9%86%20%DB%8C%D8%A7%D8%AF%DA%AF%DB%8C%D8%B1%DB%8C%20%D8%B2%D8%A8%D8%A7%D9%86%20%D9%81%D8%B1%D8%A7%D9%86%D8%B3%D9%87%20%D8%A8%D8%B1%D8%A7%DB%8C%20%DA%A9%D9%88%D8%AF%DA%A9%D8%A7%D9%86 https%3A%2F%2Ffarideh-hejazi.ir%2Fbhtryn-sn-ydgyry-zbn-frnsh-bry-khwdkhn%2F" class="js-share whatsapp" rel="nofollow noopener noreferrer"><svg class="icon" aria-hidden="true" focusable="false"><use xlink:href="https://farideh-hejazi.ir/assets/svg/svg-map.svg#whatsapp"/></svg> <span>WhatsApp</span></a></div><div class="post__bio bio"><div class="bio__info"><h3 class="bio__name"><a href="https://farideh-hejazi.ir/authors/farideh-hejazi/" rel="author">Farideh Hejazi</a></h3></div></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://farideh-hejazi.ir/assets/svg/svg-map.svg#arrow-prev"/></svg> <a href="https://farideh-hejazi.ir/bhtryn-sn-ydgyry-zbn-dwm-frnsh/" class="post__nav-link" rel="prev"><span>Previous</span> بهترین سن یادگیری زبان دوم ( فرانسه )</a></div><div class="post__nav-next"><a href="https://farideh-hejazi.ir/dwrh-pyshrfth-zbn-frnsh/" class="post__nav-link" rel="next"><span>Next</span> دوره پیشرفته زبان فرانسه </a><svg width="1.041em" height="0.416em" aria-hidden="true"><use xlink:href="https://farideh-hejazi.ir/assets/svg/svg-map.svg#arrow-next"/></svg></div></div></nav><div class="post__related related"><div class="wrapper"><h2 class="h5 related__title">You should also read:</h2><article class="related__item"><div class="feed__meta"><time datetime="۲۰۱۸-۰۵-۳۱T۰۷:۱۴" class="feed__date">پنج‌شنبه، ۳۱ مه ۲۰۱۸</time></div><h3 class="h1"><a href="https://farideh-hejazi.ir/chr-dnstn-zbn-frnsh-hyz-hmyt-st/">چرا دانستن زبان فرانسه حائز اهمیت است ؟</a></h3></article><article class="related__item"><div class="feed__meta"><time datetime="۲۰۱۸-۰۵-۳۰T۰۴:۰۴" class="feed__date">چهارشنبه، ۳۰ مه ۲۰۱۸</time></div><h3 class="h1"><a href="https://farideh-hejazi.ir/ashnyy-b-zbn-frnsh/">آشنایی با زبان فرانسه</a></h3></article><article class="related__item"><div class="feed__meta"><time datetime="۲۰۲۲-۰۵-۲۳T۰۷:۳۹" class="feed__date">دوشنبه، ۲۳ مه ۲۰۲۲</time></div><h3 class="h1"><a href="https://farideh-hejazi.ir/learn-french-in-shiraz/">آموزش زبان فرانسه در شیراز</a></h3></article></div></div></main><footer class="footer"><div class="footer__social"><a href="https://www.instagram.com/faride.hejazi/" aria-label="Instagram"><svg><use xlink:href="https://farideh-hejazi.ir/assets/svg/svg-map.svg#instagram"/></svg></a></div><div class="footer__copyright"><p>کلیه حقوق برای <a href="https://farideh-hejazi.ir/">فریده حجازی</a> محفوظ می باشد</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg><use xlink:href="https://farideh-hejazi.ir/assets/svg/svg-map.svg#toparrow"/></svg></button></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.top',
   };</script><script defer="defer" src="https://farideh-hejazi.ir/assets/js/scripts.min.js?v=6ca8b60e6534a3888de1205e82df8528"></script><script>var images = document.querySelectorAll('img[loading]');

        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>